---
---
Redovisning kmom03
=========================

Dependency Injection
====================
Hela begreppet Dependency Injection börjar sätta sig på plats. Kort och gott är det en container för olika tjänster för ramverket som kan instansieras och användas vid behov. Smidigt och inte alls så avancerat som jag trodde det skulle vara. Tanken att de ska vara så abstrakta som möjligt i utbytningssyfte, där hjälper det att följa PSR-11, rekommendationen för hur ett Interface bör implementeras. Jag kände dock att PSR-11 var svårt att följa för en så pass specifik uppgift och när jag kollade närmre på de redan existerade tjänsterna i $di så kände jag att min tjänst inte var av samma material och därför svårare att modifiera till den punkt att den var utbytbar. Jag kände att det var svårt att uppnå det jag behövde med uppgiften om jag var tvungen att göra den så pass SOLID-vänlig som krävs för att den ska hålla rätt standard.
Designmönstret Lazy Loading används för att ladda in tjänster in i ett ramverk som sedan ligger och sover fram tills dess att de behövs. Det är sällan en sida/controller i ramverket behöver använda alla tjänster, då är det ypperligt bra att kunna aktivera bara ett fåtal, det hjälper att inte tynga ner ramverket vid användning.

Tidigare har jag kollat lite på både Laravel och Symfony, så det kändes som att det var dags för något nytt. Jag kan rapportera tillbaks att Phalcon också verkar använda en version av Dependency Injection som de även refererar till som en sorts Service Locator. Jag uppfattar fortfarande det sistnämnda begräppet som lite svårtolkat. Jag vill säga att en Service Locator är en klass som söker igenom ett ramverk eller en kodbas efter en matchning av den klass man försöker instansiera. Jag har nog fel men det är så nära jag kommer utan att likna det med en $di array allt för mycket, för jag känner ändå att de är lite skillnad på de två. Med Phalcon så kan man hämta ut alla tjänster på samma sätt som Anax, via Phalcon/DI::getDefault() som returnerar alla ramverkets tjänster.

Uppgiften
=========
När det kommer till hur jag själv tacklade uppgiften så valde jag att skapa en Curl klass som tillhandahöll flertalet funktioner som hade med tredjepartsanrop att göra. För att lösa sökning på ortsnamn så var jag tvungen att lägga den i en egen funktion som hämtade data från MapQuest API för att få ut koordinater så man kunde söka mot OpenStreetMaps API.
Jag hade till en början problem med att få kartan att rendera, på något sätt fick jag bara in den om jag var_dumpade något i sidan, annars vägrade den rendera. Detta var fallet när jag körde en version som använde OpenLayers, jag bytte istället till en Leaflet.js karta som var mycket smidigare.
Min Curl klass tillåter en även att anropa getForecast(kommande 7 dagar), getPast(föregående 30 dagar) som båda anropar en privat function multiCurl() som stod för utåt kommunikation.
Min klass innehåller även en funktion för att lägga till api nycklar från sin egen config fil.

Curl lade jag som en tjänst i $di, initierade på liknande sätt som request-tjänsten gör. Jag hade inga problem med att lägga in Curl som en del av $di, det jag tyckte var utmanande med uppgiften var att det hände mycket. Mycket data som skickas fram och tillbaks som ledde till att jag hade lite svårt att hålla mina controllers tunna. Kanske hade ytterligare en modell underlättat, det blir kanske lite refactoring i kmom04. Jag känner att jag börjar på koll på externa tjänster och hur man använder deras API, det har blivit successivt större APIn vi arbetar mot, men en gradvis introduktion har hjälpt mig bilda en bra uppfattning om arbetssättet.
TIL hur man ändrar git commit meddelande efter man pushat det.
