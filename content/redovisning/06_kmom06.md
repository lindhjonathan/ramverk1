---
---
Redovisning kmom06
===========================

HTMLForm i och utanför Anax
===========================
Mycket smidigt, verkar ta mindre tid att scaffolda fram en bas för formulärhantering sedan ändra ändamålsspecifika saker än att skriva formulär efter formulär för hand. Kan definitivt se fördelen med att meka med html inuti PHP-kod än vice versa. Bättre kodstruktur och lite mer organiserat än att behöva hoppa från fil till fil hack i häl på datan man försöker arbeta med. Jag kan se att det erbjuder en del möjligheter gällande callbacks och vidarebefodring av data, det gillas.

Symfony erbjuder en liknande modul 'symfony/form'. Vad jag kan se så hanterar den skapande av formulär på ett sätt väldigt likt Anax, dock utan de autogenererade/scaffoldade mallarna, tyvärr.

Active Record
===========================
Jag tycker det är ett intressant arbetssätt mot databaser. Att plocka ut en rad från en tabell, göra ett object av det och sedan ha som ett API att arbeta mot just detta object. I grund och botten plockar man bort SQL-delen till synes helt och arbetar bara med klasser och object. Jag har nog aldrig skrivit så lite SQL-kod för att skapa ett CRUD mot en databas från botten och jag kan inte annat än gilla det. Normalt sett kanske man skulle behövt byta tänk när man hoppar från SQL till PHP och tillbaks igen, men nu kan man nästintill glömma bort att databasen ligger därunder och svarar på vad AC-klasserna får för kommandon.
Antagligen är det en nackdel att SQL är så pass bortkopplat när det kommer till felhantering. Just denna uppgift gav inte upphov till några sådana fel, så det återstår att se ifall det är svårhanterligt eller ej. Som Mos sade på föreläsningen kan man kanske nå en punkt där man känner det blir lager på lager, det finns en viss renlighet i att ha SQL för sig och PHP för sig, utan flashig kod däremellan som man egentligen kanske hade kunnat skriva manuellt i vardera språk. Än så länge känner jag dock inte att det är ett problem.

Jag kollar återigen på Symfony och får reda på att de ej har någon inbyggd active-record modul. De vänder sig till en tredjepart som heter Doctrine. Deras ORM verkar vara snarlikt anax/active-record och jag antar att de fungerar på liknande sätt.

Scaffolding
===========================
Vad tror du om begreppet scaffolding, ser du för- och nackdelar med konceptet?
Mycket, mycket, mycket bra. Helt igenom positivt att återanvända kod och minimera tid och felkällor med färdiga mallar som förmodligen har blivit gediget testade innan release(får vi hoppas). Jag kan se en nackdel i att man inte själv har full koll på sin kodbas om man scaffoldar fram filer till höger och vänster. Använd ansvarsfullt och ta inget för givet/förvänta inte för mycket så tror jag scaffolding kan vara ett bra verktyg till att eliminera det tråkiga i att koda fram en grund till en feature, så man istället kan fokusera på applikationsspecifika saker.

Det första som dök upp när jag sökte på 'Symfony Scaffolding' var ett CRUD-exempel likt det vi hade i uppgiften. Den tog dock en redan existerande Doctrine-entitet(databas) som argument för att skapa CRUD. Då antar jag att man får allt på köpet, alla klassnamn och variabelnamn enligt de tabeller och kolumner man har i sin databas. I anax namngav vi namespace och klassnamn specifikt, men jag kan inte se vilket sätt jag helst skulle vilja arbeta med. Scaffolding i sig är ett så pass smidigt verktyg att det inte spelar någon roll.

Hela fenomenet scaffolding betyder att någon annan redan gjort grovgörat. Sedan huruvida de har implementerat enhetstester är en annan sak. Det kan vara så att de har generella enhetstester som testar strukturen och interaktioner mellan klasser/object, men applikationsspecifika tester får man nog skriva själv. Jag tror att det är ett sunt arbetssätt att gå igenom all kod man scaffoldat för att se exakt vad det är man har att jobba med, inte tro eller anta att saker och ting finns och fungerar som de påstås ska göra.

TIL Begreppet ORM. Hittade det inte så mycket i läsanvisningarna, men när jag kollade lite närmre på Symfony stötte jag på det. Antingen har jag sovit igenom hela kursmomentet och/eller tidigare kursmoment eller så har jag lärt mig ett nytt begrepp.
