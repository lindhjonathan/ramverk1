---
---
Redovisning kmom10
=========================

Krav 1-3
=========================
Efter att ha initierat ett tomt git-repo med en ren anax-meside-installation började jag projektet med att identifiera vilka features som krävde en koppling till databas. Jag såg snabbt att User, Question, Answer och Comment var de jag skulle använda. Många gånger sökte jag sätt att göra Q/A/C i samma tabell med samma struktur. Men jag såg att det var svårt eftersom Answer behövde en referens till vilken Question den hade besvarat, likaså för Comment.
Jag valde att köra med sqlite då det känns lite simplare än en fullfjädrad MySQL databas, dessutom aningen smidigare att interagera med.

Hemsidan sidostruktur var inget att ägna mycket åtanke, det kändes ganska solklart med simpel och luftig design snarlik min me-sida med de flikar/undersidor som efterfrågas i kravspecen. Mitt huvudsakliga fokus var att få ett grepp om Active Record och hur det fungerar i samarbete med Controllers. Jag var sparsam i användandet av Models, jag hade endast två. En för Gravatar och en för att kolla Session om User fanns inloggad eller ej. Den lilla kontrollen gjordes så pass ofta att det kändes nödvändigt.
Varje action som leder till en form är låst bakom en sådan kontroll. Om användare ej är inloggad blir man vidarebefodrad till en landningssida där man ombeds antingen logga in eller skapa en ny användare. Eftersom redirects från formulären tillbaks till vyn man kom från ej stod explicit i kravlistan tänkte jag inte på dom under utvecklingen av sidan, och därav finns knappt några sådana.

Användare implementerades först, sedan Q/A/C i den ordningen. Jag har ingen vidare erfarenhet av hur man går till väga för att lösa inloggning på hemsidor, men det mest naturliga var att spara tre värden i $di->session. En bool i for av userLoggedIn, en activeUserId och userActive så man lätt kunde komma åt dennes akronym och id var som helst i ramverket. Just Active Records princip att kunna spara ner ett entry från databasen till en variabel och sedan kunna använda funktionen save() för att spara den återigen var mycket smidigt. Jag känner mig mycket mer bekväm med att skicka runt arrayer innehållandes databasinformation än att här och var i koden, vid behov, anropa databasen för att söka efter ett visst id här eller en viss akronym där. Jag skrev i kursmoment 06 att det var som att plocka bort databasen helst och istället arbeta mot ett API och den känslan har bara förhöjts under projektets gång.

Frågor, Svar och Kommentarer lagras som vanlig text i sqlite, varpå den i vyn går igenom textfilter för markdown. GravatarModellen tar en användares email som parameter för att anropa tjänsten och skapa en image url som sedan visas i profilen samt i question-viewn. Man kan inte sätta profilbild själv utan en gravatar hämtas automatiskt när man är antingen på sin profil eller question. Fliken 'Questions' leder till en landningssida där man kan se alla frågor postade i forumet i kronologisk ordning. Ett mer ambitiöst arbete hade lagt till kategorier och kanske ett mer avancerat system för taggar. Men taggar i nuvarande form fungerar bra. Jag har taggar för en fråga lagrade i en sträng som jag sedan splittar efter space eller hashtag, varpå jag i question-view skapar länkar av dom. Alla existerande taggar finns att söka efter i mountet htdocs/tags, klicka någon av dessa så kommer du vidare till en vy för att se vilka frågor som finns med taggen. Frågor kan be
svaras och kommenteras medan svar enbart kan kommenteras. I vyn för en specifik fråga är kommentarer indenterade med drygt 2rem och svar med 1rem. Lätt att snabbt se vad som är svar och vad som är kommentar. Via htdocs/user kan man se alla befintliga användare och även klicka vidare till deras profiler med fråge/svarshistorik.

Projektet finns på github med en README.md som kortfattat beskriver hur man går tillväga för att klona och initiera en egen version. Projektet validerar enligt byggtjänsten Travis och kodstandard kollas av Scrutinizer.

Jag lade inget fokus på enhetstester. Det har vi gjort så mycket under kursens gång att jag kände, rent tidsmässigt, att jag ville köra på enbart det nödvändiga. Detta leder såklart till att jag inte har den absolut högsta kodstandarden i Scrutinizer, men jag är villig att leva med det.


Allmänt om Projektet
=========================
Projektet var utmanande. Det kändes som mycket att ta in till en början men när man kollade närmre så var det mycket Active Record och Forms. Jag stötte inte på några stora problem rent kodmässigt sett, utan det var snarare representationen av data på hemsidan som krävde lite finess. MVC har vi gjort mycket i kursen och projektet var till stor del mycket om detta kände jag. Det var dessutom en del AC och HTMLForm, som vi inte såg förrän sista kursmomentet, tur var väl att jag inte kände att detta var ett hinder. I sin helhet vill jag säga att projektet var en bra representation och slutpunkt av kursen, jag upplevde inte några specifika delar som extra svåra, utan bara utmanande och ibland lite mer tidskrävande.


Allmänt om Kursen
=========================
Under kursen har man fått en bra bild av ramverk. Att först kolla på ett designmönster/lösning på ett problem i Anax och sedan blicka ut mot marknaden breddade ens förståelse för ramverksvärlden samtidigt som man fick svar på frågor man kanske haft ett tag men som man ej kunnat formulera förrän man såg en fungerande lösning. Exempelvis Active Record var extra smidigt och kul att arbeta med. Kursen har erbjudit bra föreläsningar och genomgångar, bra handledning men kunde ibland ha erbjudit fler artiklar om hur man skulle gå tillväga, mer specifik om navigation i anax. Däribland vilka filer som var beroende av varandra och hur man skulle lyfta ut sin kod till en egen modul i kmom04. Det är ett bra tillvägagångssätt att starta med ett skal av en hemsida och sakta men säkert expandera med mer och mer avancerade features och tankesätt. Överlag är jag nöjd med kursen och min insats, jag skulle nog tala gott om den om jag blev frågad. 7-8/10 med lite avdrag för att svårighetsgraden varierade ganska mycket mellan kursmomenten.
