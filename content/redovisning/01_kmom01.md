---
---
Redovisning kmom01
=========================

PHP The Right Way
=================
Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.
Under kursens gång vill jag bli bättre på att organisera min kod, att skriva mer flexibel och abstrakt kod. En utav videorna pratar om just detta, det känns väldigt aktuellt att kunna skriva ren och funktionell kod som följer alla diverse standarder, DRY, SOLID, you name it. Jag kan en del om databasintegration redan, men självklart är det lite kul att jobba med det också.

Videor och dagens Ramverksvärld i PHP
=====================================

Videon om ramverkslös värld berättar att via pakethanteraren Packagist, så har Symfony över 700 miljoner installationer, medan Zend sitter på 150 miljoner och Laravel ligger på 30 miljoner. Jag tolkar dock det talaren säger som att dessa siffror även gäller bibliotek och diverse moduler som har att göra med respektive ramverk, vilket kan vara bedragande när man klumpar ihop siffrorna. För enligt en undersökning på coderseye.com finner jag att Laravel är överlägset det mest använda ramverket idag, närmare bestämt 43% av de tillfrågade php-programmerarna var inblandade i projekt där Laravel användes. Därefter var det jämnt mellan Code Igniter, Symfony och Zend som är väletablerade ramverk med fortsatt massivt stöd.
Vad gäller just dependencies och större paket så framhäver talaren i videon även en poäng om att det hade varit gynnsamt för PHP som applikationsspråk att bryta ner och städa upp bland stora bibliotek som tynger ner applikationer i onödan. Han talar om att skala ner ramverken, att bara använda de bibliotek som är aktuella för din applikation istället för att lägga in paket efter paket med stora bibliotek och deras eventuella dependencies. Man bör vara mer fokuserad på sin business logic, kärnan av arbetet som applikationen ska utföra.

Ett sådant nedbrytande och att röra sig bort från en värld med ramverk hade nog gynnat PHP som språk, men hade också motarbetat de åratal av arbete som ramverkscommunities har lagt på att förfina och förbättra funktioner i sina respektive ramverk.

Videon med Eli White ger en mig en bild av att det kan vara svårt att nå ett gemensamt mål med att bygga ut och förbättra PHP i och med att de communities som finns är så splittrade och uppdelade. PHP-Programmeringare i kärnan verkar inte ha så mycket kontakt eller samarbete med de som är aktiva inom ramverks och applikations-communities såsom Laravel eller Wordpress. Dessa utvecklare och entusiaster arbetar och strävar mot att bygga ut den produkt de brinner för och inte PHP som en helhet. Kärnfunktioner och features som kanske hade gynnat alla stannar inom ett fåtal på grund av segregation och brist på kommunikation utvecklare emellan. Jag tror att det är lättare att bli en del av ett mindre community, såsom ett dedikerat till ett visst ramverk. Man jobbar på det man kan få användning av, på det man känner till. Ett vidsträckt community för PHP i sig är svårare att bli en del av, därav blir det naturligt så att man samlas i mindre grupperingar.

Kursmoment 01
=============
När det kommer till själva kursmomentet och uppifterna kände jag allra först att det skulle bli lite utav en utmaning, mest när det kom till ramverket och vart/hur man ändrade vyer, templates och stil. Efter att ha grävt ner mig lite känner jag ändå att jag är någorlunda nöjd med stilen, men jag kan definitivt ändra själva strukturen mer och städa upp bland filer/regioner jag inte längre använder. Vad gäller mina egna filer, både IP och Json Controller, var det till en början svårt att se hur vissa ramverksfunktioner samarbetade, detta mycket på grund av att jag inte tog mig så långt in i oophp som jag hade önskat. Kontrollern var till en början smidig och liten, men när man skulle börja validera IP addressen såg jag behovet av en model, som vi kommer ta oss an i kmom02, så det ser jag fram emot en del.
Det är fortfarande lite ovant att enhetstesta ett ramverk, jag hade problem med att testa mina post-moduler i Controller. Jag vet nu att man kan använda request-metoden setGlobals() för att sätta värden i post och get-arrayerna, men innan jag fick reda på detta löste jag problemet genom att kopiera och ändra setGet() till en setPost() som populerade post-arrayen. Från phpunit har jag också exkluderat de mappar som ej testas/är i akut behov av testning.
TIL request, di och post inbyggt i ramverket.
